# 1)

Scrivere tre versioni della funzione per il calcolo del fattoriale (x!) utilizzando rispettivamente i tipi short int, int, long int.

La funzione main: 

- chiede all'utente di inserire il valore di x;
- invoca le tre versioni della funzione sulla stessa x;
- visualizza i risultati.

Eseguire il programma piu' volte inserendo valori diversi di x.

# 2)

Scrivere una funzione che 

- riceve in ingresso un valore float;
- lo dimezza ripetutamente fino a farlo diventare uguale a 0;
- restituisce il numero di volte in cui il valore e' stato dimezzato. 

Scrivere due funzioni analoghe che ricevano ingresso un valore double e long double rispettivamente.

La funzione main 
- chiede all'utente di inserire un valore;
- invoca le tre funzioni sullo stesso valore;
- visualizza i risultati. 

Eseguire il programma piu' volte inserendo valori diversi.

# 3)

Scrivere un programma organizzato in queste funzioni:

- caricamento in una matrice di caratteri 8x8 di una mini-tabella ASCII che contenga tutte le lettere minuscole, tutte le lettere maiuscole, tutte le cifre e le parentesi tonde (64 caratteri complessivamente);
- stampa della matrice indicando per ogni carattere il codice corrispondente (8 caratteri e 8 codici per riga);
- main: invoca le funzioni.

# 4)

Scrivere una funzione che 
- riceve in ingresso un vettore di caratteri;
- stampa valore e indirizzo di memoria (&) di ogni elemento;
- stampa la dimensione del tipo char.  
 
Scrivere delle funzioni analoghe per vettori di tipo int, float, ecc.

La funzione main
- dichiara e assegna i vettori.
- invoca le funzioni.

Verificare sul terminale che la differenza tra un indirizzo di memoria e il successivo corrisponda alla dimensione del tipo di dato (gli indirizzi sono espressi in esadecimale).

# 5)

Scrivere un programma organizzato in quattro funzioni:

- caricamento in un vettore con tappo (-1) di una sequenza di voti interi controllando che siano compresi tra 18 e 31 (31 corrisponde a 30 e lode);
- stampa del vettore;
- calcolo della lunghezza del vettore;
- calcolo della media (con decimali) dei voti, conversione della media da scala 30 a scala 110, e incremento della media di 0.25 per ogni lode;
- main: invoca le funzioni e stampa la media finale. 